AGATA:
Konrad? 

KONRAD
/nie przerywając stukania w klawisze/: Tak? <--->

AGATA:
Ja wychodzę.

KONRAD:
Wracając, wejdziesz do spożywczaka? Woda mi się skończyła. <--->

AGATA:
Nie, Konrad, nie wejdę. Wyprowadzam się.

KONRAD
/odwracając się/: Co takiego? <--->

AGATA:
Słyszałeś. Wyprowadzam się.

KONRAD:
Bo zostawiłem skarpetki w zlewie? <--->

AGATA:
Skarpetki w zlewie, brudne kubki przy łóżku, resztki pizzy na kanapie!

KONRAD:
Agata, daj spokój... <--->

AGATA:
Czekaj, mam jeszcze więcej „bo”!
Bo zapchałeś zmywarkę resztkami jedzenia, bo zrobiłeś z mieszkania wysypisko i nawet tego nie zauważyłeś.
Bo nie wyszedłeś z tego upieprzonego dresu od poniedziałku!

KONRAD:
Czekaj... pogadajmy spokojnie... <--->

AGATA:
Nie, Konrad, mam dość! Spakowałam większość rzeczy, po resztę wrócę wkrótce.

KONRAD:
Ty tak na serio? <--->

AGATA:
Klucze leżą pod lustrem.

KONRAD:
Agata, no weź… Może jest tu trochę chaosu, ale przecież mamy siebie, nie? <--->
A mieszkanie da się ogarnąć.

AGATA:
Czekałam, aż je ogarniesz!
Aż zrozumiesz, że ręczniki same się nie piorą, a śmieci same nie wynoszą!
Nie doczekałam się! To koniec, Konrad. Odchodzę.

KONRAD:
Ale dokąd? Z siostrą się przecież pokłóciłaś... <--->

AGATA:
Wynajęłam pokój na mieście.

KONRAD:
Agata, nie możesz tak po prostu odejść! <--->
Ja cię kocham! To chyba najważniejsze!

Ujęcie: Agata chwyta walizkę.

AGATA:
Zrobiłeś wszystko, żebym chciała stąd uciec.
Baw się dobrze w swoim chlewie.
Cześć.

KONRAD: <--->
Agata…

Ujęcie: Agata wychodzi. Konrad patrzy za nią zdumiony.